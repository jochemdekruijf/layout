<!DOCTYPE html>
<html lang="nl">
  <head>
    <meta charset="utf-8">
    <link rel="stylesheet" href="../css-map/layout.css">
    <title>nieuws4</title>
  </head>
  <body>
    <nav>
      <ul class="nav">
        <li><a href="a">Voetbal</a></li>
        <li><a href="homepagina.html">home</a></li>
        <li><a href="nieuwsberichten.html">news</a></li>
        <li><a href="hobby.html">mijn hobby</a></li>
      </ul>
    </nav>
    <h1>Ajax in lastig parket: ‘Wat doet de club nog op de beurs?’</h1>
    <p class="nieuwsberichten">
      De transferperiode zit erop. Desondanks valt er nog altijd iedere dag te lezen over transfers, zaakwaarnemers, commissies, salarissen, transfersommen en clausules en daarom duikt Voetbalzone de komende weken in de wereld van het voetbalrecht. Hoe zien contracten van voetballers eruit? Hoe werken clausules? En: waarin verschilt het Nederlandse voetbalrecht met het internationale? In aflevering II: wat een beursnotering betekent voor een voetbalclub.

      Door Gijs Freriks

      Mercurius
      Terwijl fotografen en cameraploegen zich verdringen voor het ideale plaatje en de in donkerblauwe maatpakken gestoken voetballers van Ajax plichtmatig toekijken, zwaait Jari Litmanen vanaf het balkon van het beursgebouw met het beeldje van Mercurius, de God van de handel en de mascotte van de effectenbeurs. Alsof het een Europacup is. “De God van de handel is vandaag ook even de God van het voetbal”, grapt president-directeur George Möller van beursbedrijf Amsterdam Exchanges (AEX) in zijn welkomstwoord. Kort daarna wordt de noteringsovereenkomst door de clubleiding ondertekend en mag Ajax zich een beursgenoteerd bedrijf noemen. We schrijven 11 mei 1998.

      De selectie luistert naar speeches over de beursgang, poseert voor fotografen en drinkt champagne op een nuchtere maag. Van alle voetballers van Ajax is Ronald de Boer zo’n beetje de enige die het koersenbord scherp in de gaten houdt. Als een volleerd analist voorspelt hij dat de koers snel boven de 40 gulden uit zal komen: “Iedereen wil het nu hebben, het is iets van het publiek, het is emotie”, zo citeert de Volkskrant. De koersvorming verloopt echter ietwat teleurstellend: de introductiekoers ligt op 32,50 gulden, 30 procent boven de prijs waarop beleggers het aandeel eerder konden kopen. Na een half uur handelen is het aanbod van Ajax-aandelen zo groot dat de koers terugvalt naar 30,30 gulden.

    </p>
  </body>
</html>
